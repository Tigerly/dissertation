# Резюме {.unnumbered}

Целта на настоящата работа е да създаде математически модел на самообучаващ се агент и да реализира агент, който напълно изследва дадена среда на графичен потребителски интерфейс (ГПИ). Като входни данни за модела се използват изображения от ГПИ и информация за неговата сегментация. Агентът може да извършва действия, които променят състоянието на ГПИ средата. Адекватността на извършените действия се оценява с награда, която средата предоставя. Наградата се определя от различни фактори, един от които е процентът покрит нов програмен код. Агентът успешно е изследвал средата, когато покритието на код на средата е пълно.

На базата на този модел ще създадем агент, който ще намира грешки в програмни продукти, ще синтезира пакети от автоматични тестове за качеството на софтуера и ще изпълнява посочени от потребителя задачи.

В предложения модел, всяко действие на агента ще представим като една задача за прогнозиране, а работата на агента, като редица от задачи за прогнозиране.

\pagenumbering{roman}
\setcounter{page}{1}
