# Изучаване на визуални среди (Learning to explore visual environments)

В тази глава изграждаме подход, който ни позволява да изучаваме среда, чието състояние се базира на изображения. По зададено изображение и множество от действия трябва да изберем действие, което максимизира изучената част от средата. По-конкретно, текущото състояние се определя от изображението на приложението и възможните действия с графичните елементи, а изучената част е моментното покритие на код.

Подходът, който използваме се базира изцяло на данните, които средата предоставя. В частност, разработваме модели, които представляват дълбока невронна мрежа, която приема изображения като входни данни и избира действие. Така създадения модел се тренира върху мобилни приложения за Android. Експерименталните резултати показват...

## Related Work

Извличане на характеристики (features) от сензорна информация намалява нуждата от ръчното им закодиране и увеличава скоростта на изграждане на модели. Скорошните открития в областта на дълбокото самообучение доведоха до големи открития в компютърното зрение [@krizhevsky2012imagenet; @mnih2013machine; @sermanet2013pedestrian] и гласовото разпознаване [@dahl2012context; @graves2013speech]. Те използват различни архитектури за дълбоки невронни мрежи, включително конволуции, многослойни персептрони (multilayer perceptrons) и рекурентни невронни мрежи. Използвани са в обучение с учител, без учител. Дълбока конволюционна невронна мрежа беше използвана за създаване на агент, който играе Atari 2600 компютърни игри [@mnih2013playing]. За входни данни е използван видео вход с размери 84x84 пиксела и възможните действия. Работата използва повторение на преживяното (experience replay) [@lin1992self] и надгражда върху Neural Fitted Q-Learning (NFQ) [@riedmiller2005neural]. Още по-добри резултати бяха постигнати като се използва Монте Карло дървета за планиране, които бавно достигат извод, за обучение на дълбоки невронни мрежи, които са многократно по-бързи [@guo2014deep].

## Модел

Нека всяко състояние $s$ е представено като изображение и имаме множество от действия $A$, които отговарят на различни графични елементи на екрана. Искаме да изберем действие $a$, което максимизира покритието на код. Предизвикателството се състой в намирането на възможно най-кратките поредици от действия, когато $A$ може да е различно за всяко състояние $s$.

Подобно на [@mnih2013playing] създаваме дълбока конволюционна невронна мрежа, която използва изображения за входни данни.Директна работа с реалните размери на изображение взето от устройството може да изисква прекалено много изчисления (computationally demanding). Съвременните мобилни устройства достигат до 3840x2160 разделителна способност (Syny Xperia Z5 Premium). Въпреки това, физическият размер на екраните на смартфоните достигат до 5.5". Това ги прави далеч по-малки от екраните на настолните и преносимите компютри. Основното взаимодействие с мобилните устройства се извършва чрез различни жестове (натискане, задържане, приплъзване и т.н.) с екрана. Предвид физическите размери на пръстите на човек, екраните не могат да съдържат голямо множество от елементи с които може да се взаимодейства.
