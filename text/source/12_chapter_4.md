# Среда за тестване на Android приложения

Много от съществуващите системи за автоматично тестване на Android приложения се опитват да изградят решения, които взимат впредвид недостатъците при тестване на приложения. Някои от трудностите повече не съществуват благодарение на напредъка на модерния компютърен хардуер, а други могат да бъдат решени много по-ефективно благодарение на новъведени инструменти за разработка за Android. Например, **SwiftHand** [@choi2013guided] се опитва да намали нуждата от преинсталациите на приложението върху устройството. В по-новите си версии, adb, предлага способ за изчистване на състоянието на дадено приложение, без нужда от преинсталирането му.
